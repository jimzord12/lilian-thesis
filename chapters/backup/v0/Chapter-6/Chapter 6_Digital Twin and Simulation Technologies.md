# **Κεφάλαιο 6: Ψηφιακό Δίδυμο και Τεχνολογίες Προσομοίωσης**

Η μετάβαση από την παραδοσιακή ναυτιλία στις MIoT πρακτικές και τις εφαρμογές αυτόνομης πλοήγησης στηρίζεται σε προηγμένες τεχνολογίες προσομοίωσης, με κυρίαρχη αυτή του Ψηφιακού Διδύμου. Ένα Ψηφιακό Δίδυμο λειτουργεί ως το ενδιάμεσο συνδετικό στρώμα μεταξύ των πολυσύνθετων φυσικών ναυτικών τεχνολογιών και του κυβερνοκόσμου.

## **6.1 Λειτουργία Ψηφιακού Διδύμου**

### **6.1.1 Ορισμός και Προέλευση**

Ένα Ψηφιακό Δίδυμο ορίζεται ως ένα ψηφιακό δημιούργημα το οποίο έχει σχεδιαστεί ώστε να προσομοιώνει της δυναμικής φύσεως συμπεριφορές του αντίστοιχου υλικού αντικειμένου που αναπαριστά. Ως ιδέα, γεννήθηκε στον χώρο της αεροδιαστημικής βιομηχανίας όπου γινόταν χρήση αντιγράφων υψηλής πιστότητας για επιχειρήσεις αποκλιμάκωσης κινδύνου. Παραδείγματα αξιοποίησης Ψηφιακών Διδύμων είναι τα αντίγραφα του διαστημικού προγράμματος Apollo της NASA και οι δοκιμαστικές εξέδρες του Iron Bird Airbus, τα οποία συνέβαλαν στην εκπαίδευση του πληρώματος, στην ενσωμάτωση συστημάτων ελέγχου και στην προσομοίωση λειτουργικών εναλλακτικών πριν ή κατα τη διάρκεια ενός εγχειρήματος (Madusanka et al, 2023).

Στον σύγχρονο ναυτιλιακό κόσμο, η τεχνολογία του Ψηφιακού Διδύμου είναι κριτικής σημασίας για την εισαγωγή των σύνθετων αυτόνομων συστημάτων, ειδικά των Αυτόνομων Επιφανειακών Πλοίων. Αυτό καθώς με τη δημιουργία ενός ακριβούς εικονικού μοντέλου του πλοίου και του περιβάλλοντος λειτουργίας του το Ψηφιακό Δίδυμο επιτρέπει την προσομοίωση και την αξιολόγηση διαφόρων στρατηγικών σε έναν ασφαλή χώρο ελέγχου (Menges et al, 2024).

#### **6.1.1.1 Ψηφιακά Αντίγραφα Ναυτιλιακών και Θαλάσσιων Συστημάτων**

Η κατασκευή ενός πλήρως λειτουργικού εικονικού αντιγράφου ενός συστήματος, στοιχείου ή αντικειμένου που συναντάται στον ναυτιλιακό χώρο απαιτεί ενδελεχή μοντελοποίηση των αποκρίσεων του πλοίου στα ερεθίσματα που λαμβάνει από το περιβάλλον του, Στον λεπτομερή σχεδιασμό του εικονικού αντιγράφου είναι απαραίτητο να συμπεριλαμβάνονται οι στοχαστικές δυνάμεις από τα κύματα, οι ταχύτητες των οκεανικών ρευμάτων, τα μοτίβα του ανέμου και η θερμοκρασία της ατμόσφαιρας. Η απαιτούμενη ακρίβεια και η χαρακτηριστική λειτουργία του εκάστοτε Ψηφιακού Διδύμου εξαρτάται από το επιθυμητό επίπεδο αυτοματοποίησης του πλοίου. Συγκεκριμένα, για ένα πλήρως αυτόνομο πλοίο το Ψηφιακό Δίδυμο πρέπει να δύναται να λειτουργεί ως ο απόλυτος ελεγκτής διαδικασιών που συντονίζει ενεργά τη συμπεριφορά του πλοίο, ενώ στα κανονικά επανδρωμένα πλοία το Ψηφιακό Δίδυμο δρα ως μια ψηφιακή σκιά που κυρίως συντηρεί την απαιτούμενη δομή δεδομένων για έλεγχο και ανάλυση (Karakostas et al, 2024).

#### **6.1.1.2 Η κλίμακα Έξι Επιπέδων**

Η λειτουργική χωρητικότητα και αρχιτεκτονική ωριμότητα ενός συστήματος Ψηφιακού Διδύμου για αυτόνομα πλοία κατηγοριοποιείται σύμφωνα με μία προοδευτική κλίμακα δυνατοτήτων έξι επιπέδων, από το επίπεδο 0 έως το επίπεδο 5\.

Το επίπεδο 0 αναπαριστά την εκτός σύνδεσης μοντελοποίηση και περιλαμβάνει μόνο τις τρισδιάστατες γεωμετρικές αναπαραστάσεις και προσομοιώσεις, δίχως εγκατεστημένη σύνδεση δεδομένων με το υλικό σύστημα που προσομοιώνεται. Η εξέλιξη προς το επίπεδο 1, απαιτεί την ενσωμάτωση αισθητήρων και την on-line μοντελοποίηση κατόπιν εγκαθίδρυσης της μονόδρομης ροής δεδομένων από το υλικό στοιχείο προς τον ψηφιακό χώρο, και στο επίπεδο αυτό ενεργοποιείται η δυνατότητα ελέγχου σε πραγματικό χρόνο και η αύξηση της επίγνωσης της κατάστασης μέσω σύνθεσης και βελτιστοποίησης των αισθητήρων από τα δεδομένα, βελτιώνοντας την αξιοπιστία (Menges et al, 2024).

Το επίπεδο 5 ή αλλιώς το επίπεδο Αυτονομίας, σηματοδοτεί μια ρηξικέλευθη μεταβολή στην αρχιτεκτονική δομή της κλίμακας. Στο στάδιο αυτό, ενεργοποιούνται προηγμένες δυνατότητες όπως η αποφυγή συγκρούσεων καθώς το σύστημα Ψηφιακού Διδύμου πραγματοποιεί αυτόνομα τις ενέργειες ελέγχου και αντικαθιστά τον ανθρώπινο χρήστη με έναν κλειστό βρόχο ελέγχου. Καθώς στα επίπεδα 2 έως 4 το σύστημα Ψηφιακού Διδύμου εξέχει διαγνωστική και προγνωστική λειτουργία, η μετάβαση στο επίπεδο 5 το καθιστά ένα άμεσο και κρίσιμο σύστημα ελέγχου που εξυπηρετεί την επιτακτική ανάγκη για πιστότητα του συγχρονισμού, την ακεραιότητα των δεδομένων και της πολυσύνθετης μοντελοποίησης τα οποία πρέπει όλα να επαληθεύονται αυστηρά πριν την αυτόνομη εκτέλεση από το ψηφιακό αντίγραφο (Menges et al, 2024).

### **6.1.2 Μηχανισμοί Συγχρονισμού σε Πραγματικό Χρόνο και Προκλήσεις**

Βασική προϋπόθεση για την αναβάθμιση ενός στατικού μοντέλου σε ένα λειτουργικό Ψηφιακό Δίδυμο αποτελεί ο συγχρονισμός σε πραγματικό χρόνο, ο οποίος απαιτεί επικοινωνία υψηλής ταχύτητας και πολύπλοκη διαχείριση της ποιότητας δεδομένων.

#### **6.1.2.1 Απεικόνιση σε Πραγματικό Χρόνο και Αμφίδρομος Έλεγχος**

Ο συγχρονισμός σε πραγματικό χρόνο καθορίζεται από την ανάγκη για υψηλά επίπεδα αξιοπιστίας και ακριβούς συγχρονισμού μεταξύ του υλικού και του εικονικού χώρου. Συνεπώς, στις προηγμένες αυτοματοποιημένες λειτουργίες είναι ζωτικής σημασίας η εγκαθίδρυση μιας ακέραιας και αμφίδρομης σύνδεση με την οποία το ψηφιακό αντικείμενο μπορεί να επιδρά αυτόνομα στην υλική μονάδα. Έτσι, η σύγχρονη μετάδοση δεδομένων μέσω της γραμμής επικοινωνίας πρέπει να περιλαμβάνει σύνθετα λειτουργικά και περιβαλλοντικά δεδομένα, συμπεριλαμβανομένων των αλληλεπιδράσεων μεταξύ ανθρώπου, πλοίου και περιβάλλοντος. Η ομαλή και απρόσκοπτη μεταφορά των δεδομένων αυτών στις αυτόνομες υπηρεσίες λήψης αποφάσεων είναι απαραίτητη για τη διασφάλιση χαμηλών καθυστερήσεων και υψηλής αξιοπιστίας στις συνδέσεις (Manandhar et al, 2025).

### **6.1.3 Επεξεργασία Δεδομένων**

Ο συγχρονισμός σε πραγματικό χρόνο δεν επιτυγχάνεται εξ’ολοκλήρου μέσω του ταξιδιού των δεδομένων, αλλά επιτάσσει μια επισταμένη σειρά επεξεργασίας που εφαρμόζεται σε ετερογενή, πολλών πηγών και πραγματικού χρόνου δεδομένα που λαμβάνονται και αποστέλλονται από τα έξυπνα πλοία. Στην αρχή της επεξεργαστικής ακολουθίας πραγματοποιείται η διασύνδεση των δεδομένων από τον υλικό και τον ψηφιακό κόσμο. Τη σύνθεση αυτή ακολουθούν εκλεπτυσμένα βήματα, συμπεριλαμβανομένων της Αφαίρεσης Θορύβου, της Εξαγωγής Χαρακτηριστικών, της Σύνθεσης Χαρακτηριστικών, του Μετασχηματισμού Δεδομένων και της Αναδιοργάνωσης Δεδομένων, με το μειονέκτημα πως το υπολογιστικό βάθος των παραπάνω βημάτων επεξεργασίας με μεγάλη πολυπλοκότητα συχνά αντικρούεται με την επιθυμητή απόδοση σε πραγματικό χρόνο του συστήματος (Wu et al, 2021).

#### **6.1.3.1 Multiphysics Μοντελοποίηση**

Η εγγενής πολυπλοκότητα του ναυτιλιακού περιβάλλοντος προκύπτει από την αέναη παρείσφρηση της υδροδυναμικής, της θερμοδυναμικής και των συστημάτων προώθησης του ενός μέσα στο άλλο και η διαχείρισή της απαιτεί την χρήση μοντελοποίησης τύπου multiphysics κατά τη δημιουργία του ψηφιακού διδύμου.

Μια πρωταρχική εφαρμογή της multiphysics μοντελοποίησης είναι η μηχανικά ακριβής αποτύπωση της σχέσης μεταξύ της κίνησης του πλοίου και των δυναμικών συνθηκών των κυμάτων. Αυτή η υδρο-μηχανική σύζευξη αποτελεί αναγκαίο κομμάτι της σύνθεσης συστημάτων αυτόματης πλοήγησης τα οποία προυποθέτουν ακριβή πρόβλεψη κίνησης ώστε να πραγματοποιήσουν τις υπηρεσίες αποφυγή σύγκρουσης και σχεδίασης διαδρομής. Επιπρόσθετα, τα ψηφιακά δίδυμα αναπτύσσονται με σκοπό να μπορούν να προβλέπουν την κατάσταση της υγείας της δομής του πλοίου κατόπιν αξιολόγησης της κατάστασης του κύτους του πλοίου και με τη συμβολή της πρόβλεψης εξασθένησης με βάση μετρήσεις πλήρους κλίμακας. Στους τομείς προώσης και ισχύος, τα multiphysics μοντέλα χρησιμοποιούνται για τη βελτιστοποίηση της απόδοσης των μηχανών του πλοίου, τον προσδιορισμό της θερμικής αποδοτικότητας και θερμικών εκπομπών, και την πρόβλεψη διακυμάνσεων σε συχνότητα και τάση που με τη σειρά τους επιδρούν στη λειτουργία των προωθητήρων και άλλων θεμελιωδών κατασκευών, συμβάλλοντας στην ακεραιότητα του δικτύου (Assani et al, 2022).

### **6.1.4 Διαχείριση Στόλου και Ενσωμάτωση Υπηρεσιών Νέφους**

Η κλιμάκωση της τεχνολογίας των ψηφιακών διδύμων από τη λειτουργική προσομοίωση ενός πλοίου στην πλήρως περιβαλλοντικά γνωστική εικονική αναπαράσταση ολόκληρου στόλου, εισάγει στην αρχιτεκτονική του συστήματος και την διαχείριση των δεδομένων περίπλοκες ιδιαιτερότητες που συνοδεύονται από την υιοθέτηση κατανεμημένων υπολογιστικών αρχιτεκτονικών.

Η status quo ερευνητική τεκμηρίωση ωστόσο προσφέρει περιορισμένη καθοδήγηση για τη διαδικασία κλιμάκωσης των ψηφιακών διδύμων δίχως αρνητικό αποκύημα στην απόδοση του συστήματος, παρά την αυξανόμενη ανάγκη για την ύπαρξη ολοκληρωμένων μοντέλων που υποστηρίζουν εύρος λειτουργιών από τη συντήρηση των σκαφών, έως λειτουργίες μεγάλης εμβέλειας σαν τη διαχείριση κυκλοφορίας στις θαλάσσιες μετακινήσεις ή τις λιμενικές επιχειρήσεις. Το ερευνητικό αυτό έλλειμμα δύναται να αντιμετωπιστεί κατόπιν υπολογισμού όλων των αρχιτεκτονικών αναγκών. Καθώς στους στόλους συνηθίζουν να κυκλοφορούν τεράστιοι όγκοι δεδομένων, η απόδοση των κλιμακοθετησιμένων εφαρμογών ψηφιακών διδύμων επαφίεται στον κατανεμημένο υπολογισμό, μέσω του νέφους. Οι υπηρεσίες υπολογιστικής νέφους διάσημα παρέχουν την απαιτούμενη υπολογιστική χωρητικότητα για την επεξεργασία μεγάλων όγκων δεδομένων και την ανάλυση δεδομένων μεγάλης κλίμακας, ενώ ταυτόχρονα η επέκτασή τους στην edge υπολογιστική επιτρέπει την τοπική ανάλυση δεδομένων σε πραγματικό χρόνο. Η αποτελεσματικότητα της συνύφανσης της καθολικής εποπτείας των υπηρεσιών νέφους και των αυτόνομων τοπικών λειτουργιών της edge τεχνολογίας συνεπώς επιτάσσουν την ενσωμάτωση νέφους και edge στη δομική κατασκευή του συστήματος. Αυτά τα κατανεμημένα επίπεδα πρέπει να δρουν συγχρονισμένα και με ασφάλεια, ώστε να επωμίζονται τις προκλήσεις της κλιμάκωσης των ψηφιακών διδύμων στις MIoT εφαρμογές (Manandhar et al, 2025).

Τελικά, η επεκτασιμότητα στοχεύει στην ενοποίηση της νοημοσύνης που διέπει έναν στόλο, ενισχύοντας την απόδοση του κάθε σκάφους ξεχωριστά παράλληλα με τη συνεχή αναβάθμιση σε επίπεδο στόλου. Επιπλέον, με τη συνάθροιση και την ανάλυση δεδομένων από όλα τα μέτωπα, τα ψηφιακά δίδυμα υλοποιούν τον προσδιορισμό των τάσεων στην κατανάλωση καυσίμων και τις ανάγκες συντήρησης, ενώ γενικά το ενοποιημένο περιβάλλον δεδομένων καθιστά δυνατή τη διαλειτουργικότητα εταιρικών συστημάτων όπως τα ERP και CMMS, μέσω της αυτοματοποιημένης ανταλλαγής δεδομένων (Manandhar et al, 2025).

## **6.2 Μοντελοποίηση Απόδοση Πλοίου και Βελτιστοποίηση**

### **6.2.1 Προσομοίωση υδροδυναμικής**

Η υδροδυναμική μοντελοποίηση μέσω των Ψηφιακών Διδύμων αξιοποιεί μεθόδους της υπολογιστικής ρευστοδυναμικής για την αριθμητική επίλυση εξισώσεων που περιγράφουν την αλληλεπίδραση μεταξύ ρευστών και κύτους, και προβλέπουν χαρακτηριστικά για την αντίσταση, την διαγωγή του πλοίου και τα ανάγλυφα της ακτογραμμής. Οι λύσεις αυτές μετέρχονται ευρέως διαδεδομένες τεχνικές μετατροπής των μαθηματικών μοντέλων σε σε διακριτή ή αλλιώς ψηφιακή μορφή, η οποία έπειτα ελέγχεται για λάθη και ενισχύεται από ειδικές GPU υπολογιστικές επιταχύνσεις της μη γραμμικής μοντελοποίησης της ελεύθερης επιφάνειας και της αλληλεπίδρασης μεταξύ κύματος και πλοίου (Sun et al, 2023).

Μέσω επιταχυνσιόμετρων, μετατροπών πίεσης και μετρητών ροής, επιτυγχάνεται η εύρυθμη λειτουργία των MIoT αισθητήρων σε πραγματικό χρόνο οι οποίοι παρέχουν συνεχώς ενημερώσεις αναφορικά με τις οριακές συνθήκες που επηρεάζουν άμεσα την αποτελεσματικότητα των τρόπων επιλύσεων υδροδυναμικών προβλημάτων, βελτιώνοντας έτσι την εγκυρότητα των προβλέψεων και εξαλείφοντας την εξάρτηση από κοστοβόρες εκστρατείες ρυμούλκησης. Αυτός ο συνδυασμός των ΜΙοΤ βρόχων ανατροφοδότησης και προσομοιώσεων σε ψηφιακά δίδυμα, τελικά αποτελεί θεμελιώδες στοιχείο της δημιουργίας μιας ψηφιακής λεκάνης μέσα στην οποία τελείται η επαναληπτική βελτιστοποίηση της πλοήγησης μέσω αξιολόγησης πιθανών σεναρίων (Wang et al, 2022).

### **6.2.2 Μοντελοποίηση Απόδοσης Καυσίμων**

Με αφετηρία τους edge κόμβους της MIoT αρχιτεκτονικής, τα ψηφιακά δίδυμα αξιοποιούν αρχιτεκτονικές μηχανικής μάθησης ικανές να επεξεργάζονται χρονοσειρές πολλών μεταβλητών που απαιτούνται για την παραγωγή μοντέλων απόδοσης καυσίμων. Συγκεκριμένα τα επαναλαμβανόμενα νευρωνικά δίκτυα (RNNs), με έμφαση στα δίκτυα μακράς βραχύχρονης μνήμης (LSTM), εκπαιδεύονται πάνω στις μη γραμμικές δημιουργίες συνδέσεων μεταξύ των διαφόρων μεταβλητών του πλοίου, όπως η ταχύτητα του σκάφους, ο προσανατολισμός των κυμάτων και η κατεύθυνση του ανέμου. Τα μοντέλα αυτά αποδεδειγμένα ξεπερνούν σε απόδοση τις συνηθισμένες στατιστικές μεθόδους όσον αφορά τις εργασίες πρόβλεψης και τους μηχανισμούς που προφυλάσσουν από κινδύνους, καθώς διαχειρίζονται εξαρτήσεις μεγάλης εμβέλειας τις οποίες καταγράφουν στα ιστορικά των ταξιδιών (Kujala et al, 2022).

### **6.3 Προγνωστικά Συστήματα Συντήρησης**

Στα ΜΙοΤ οικοσυστήματα, η Προγνωστική Συντήρηση προέκυψε ως κάτι παραπάνω από μια απλή λειτουργική βελτίωση, αλλά ως μια επιτακτική στρατηγική. Η μετάβαση από τις επιτόπιες στρατηγικές αντιμετώπισης στις στρατηγικές πρόβλεψης οφείλει την ύπαρξή της σε σύνθετες αλγοριθμικές αρχιτεκτονικές που επιτρέπουν την πρόβλεψη αποτυχιών, σε οικονομικά μοντέλα που δικαιολογούν τυχόν επενδύσεις και στα υποδόρια πλαίσια λήψης και επεξεργασίας δεδομένων.

### **6.3.1 Η Μετάβαση στις Στρατηγικές Πρόβλεψης**

Ιστορικά, στον τομέα της ναυτιλίας η συντήρηση προέκυπτε πάντα ως αντίδραση σε μία αποτυχία ή διεξαγόταν ως προγραμματισμένος έλεγχος μεταξύ στατικών χρονικών διαστημάτων. Για το σύγχρονο υπερ-εξελιγμένο κυβερνο-υλικό σύστημα ενός σκάφους με τα εξωφρενικά κόστη και τις αμέτρητες αλληλεξαρτήσεις μεταξύ των υποσυστημάτων, η ενσωμάτωση των Ψηφιακών Διδύμων καθιστά αναγκαία την πορεία προς την προληπτική συντήρηση. Ωστόσο, αν και η προληπτική συντήρηση μειώνει τον κίνδυνο, επίσης ενδέχεται να οδηγήσει σε πρόωρες αντικαταστάσεις σημαντικών εξαρτημάτων αυξάνοντας έτσι αδικαιολόγητα τα λειτουργικά έξοδα (Chen, 2025).

### **6.3.2 Αλγοριθμικές Τεχνικές για την Πρόβλεψη Αποτυχίας**

#### **6.3.2.1 Data-centric Προσεγγίσεις: Μηχανική και Βαθιά Μάθηση**

Στην πλειονότητά τους, οι εφαρμογές των Προγνωστικών Μοντέλων είναι data-centric. Δηλαδή, οι αλγόριθμοι σε αυτές αξιοποιούν τα ιστορικά συντήρησης και τις ροές δεδομένων από τους αισθητήρες σε πραγματικό χρόνο για την εκπαίδευση των ταξινομητών και παλινδρομητών που πραγματοποιούν την ταυτοποίηση ανώμαλης συμπεριφοράς. Τέτοιες τεχνικές περιλαμβάνουν τους βασικούς αλγόριθμους μηχανικής μάθησης όπως είναι οι SVM, Random Forest και LSTM δίκτυα. Γεμάτη από προκλήσεις εμφανίζεται να είναι η κεντρικοποιημένη Μηχανική Μάθηση όσον αφορά τη διαθεσιμότητα και την ιδιωτικότητα των ευκρινών και ευαίσθητων επιχειρησιακών δεδομένων όταν παραμονεύουν εξωτερικοί πάροχοι, ενώ τεχνικά και οικονομικά ανέφικτη είναι η μετάδοση terabytes των θερμικών δεδομένων και των δονήσεων από ένα πλοίο στη μέση του ωκεανού μέχρι τις χερσαίες εγκαταστάσεις cloud (Wireless Logic, 2024).

#### **6.3.2.2 Αποκεντρωμένη Νοημοσύνηση και Μάθηση**

Τα προαναφερόμενα μειονεκτήματα της κεντρικοποιημένης Μηχανικής Μάθησης έρχεται να επιμεληθεί η Αποκεντρωμένη Μάθηση (Federated Learning) σύμφωνα με την αρχή λειτουργίας της οποίας, η εκπαίδευση των Προγνωστικών Μοντέλων συντελείται τοπικά στις edge υποδομές του πλοίου. Τα τοπικά μοντέλα υπολογίζουν τις ενημερώσεις, και μόνο αυτές συναθροίζονται στον κεντρικό εξυπηρετητή αντί να μεταδίδονται όλα τα συλλεχθέντα δεδομένα στο νέφος. Η προσέγγιση αυτή συνοδεύεται από πλεονεκτήματα όπως η ιδιωτικότητα δεδομένων καθώς αποτρέπεται η διαβίβαση ανεπεξέργαστων δεδομένων, η αποδοτικότητα του εύρους ζώνης καθώς η μετάδοση των παραμέτρων των μοντέλων τελικά γίνεται μέσω δορυφόρων αφού απαιτεί εντολές εμβέλειας μικρότερης από το εύρος ζώνης που απαιτείται για τη μετάδοση των ανεπεξέργαστων αρχείων από τους αισθητήρες, και η συλλογική νοημοσύνη σε έναν στόλο σκαφών τα οποία συνεργάζονται για την εκπαίδευση ενός καθολικού μοντέλου, όπως ο εντοπισμός αποτυχίας σε ένα πλοίο στη Βόρεια Θάλασσα να βελτιώσει αμέσως τις προγνωστικές ικανότητες ενός πλοίου με τις ίδιες προδιαγραφές (του ίδιου στόλου) στον Ινδικό Ωκεανό, δίχως την άμεση ανταλλαγή δεδομένων (Kalafatelis et al, 2025).

#### **6.3.2.3 Νευρωνικά Δίκτυα που γνωρίζουν… Φυσική**

Αν και τα data-centric μοντέλα απολαμβάνουν μεγάλη αναγνωρισιμότητα, κατακρίνονται συχνά για την “τυφλή” φύση τους και την ανικανότητά τους να παράξουν γενικεύσεις πέρα από αυτές που προκύπτουν από τις εξειδικευμένες συνθήκες υπό τις οποίες βρίσκονται τα εκπαιδευτικά δεδομένα. Στον τομέα της ναυτιλίας, η σπανιότητα του φαινομένου μιας καταστροφικής αποτυχίας συνεπάγεται την ανεπάρκεια των εκπαιδευτικών δεδομένων για περιπτώσεις αποτυχίας. Ως λύση στο πρόβλημα αυτό αναπτύχθηκαν τα Physics-Informed Νευρωνικά Δίκτυα, γνωστά ως PINNs. Τα PINNs αποτελούν μια υβριδική προσέγγιση, που ενσωματώνουν τους νόμους της φυσικής που διέπουν την κίνηση του πλοίου στην διαδικασία εκπαίδευσης των μοντέλων πρόγνωσης και τα αναγκάζουν να παράγουν προγνώσεις που είναι στατιστικά δυνατές και φυσικά πιθανές. Η πρόγνωση των καταστάσεων πλοήγησης και της υδροδυναμικής απόδοσης μέσω των PINNs υλοποιήθηκε στο αυτόνομο σκάφος Dolphin 1, που μπορούσε να προσαρμόζεται στις νέες θαλάσσιες συνθήκες στρατηγικά και γρήγορα. Η δυνατότητά του αυτή επιτρέπει τη δημιουργία αυτοεκπαιδευόμενων επαναληπτικών εικονικών-φυσικών μοντέλων πλοήγησης που εξελίσσονται αυτόνομα όσο το σκάφος περνάει περισσότερο χρόνο εν πλω (Xia et al, 2024).

## **6.4 Εικονικά Πρωτότυπα**

Η δημιουργία Εικονικών Πρωτοτύπων στον τομέα της ναυτιλίας αποτελεί την εξέλιξη του υπολογιστικά βοηθούμενου σχεδιασμού, γνωστου ως CAD. Στο CAD αναπαριστάται η γεωμετρική θεώρηση του πλοίου, ενώ με τα εικονικά πρωτότυπα αποτυπώνεται η συμπεριφορά του. Στα Ψηφιακά Δίδυμα, τα Εικονικά Πρωτότυπα λειτουργούν ως ένα αξιόπιστο μοντέλο προσομοίωσης με βάση τη Φυσική στο οποίο δίνει ζωή το στάδιο του σχεδιασμού, και κρατούν εν ενεργεία οι λειτουργίες εκπαίδευσης, τροποποίησης και αναβάθμισης.

### **6.4.1 Το Ταξίδι από το Πραγματικό στο Εικονικό**

Η ανάπτυξη των αυτόνομων πλοίων καλείται να αντιμετωπίσει το εξής παράδοξο: τα συστήματα πρέπει να δοκιμάζονται σε επικίνδυνα σενάρια (όπως αυτά της σύγκρουσης σε ταραχώδη νερά) ώστε να αποδειχθούν αξιόπιστα, όμως η διαδικασία ελέγχου των συστημάτων αυτών σε τέτοιες συνθήκες είναι απαγορευτική στον υλικό χώρο. Στα Ψηφιακά Δίδυμα, πραγματοποιείται η σύνθεση ενός τέτοιου εικονικού περιβάλλοντος που είναι μαθηματικά εφάμιλλο με το πραγματικό για τον υπολογιστή ελέγχου του πλοίου.

#### **6.4.1.1 Dolphin 1**

Το Dolphin 1 όπως αναφέρεται και παραπάνω, πρόκειται για ένα έξυπνο μη-επανδρωμένο πειραματικό πλοίο. Ο πυρήνας του συστήματός του έγκειται σε έναν αλγόριθμο αντιστοίχισης μεταξύ υλικού και εικονικού που συγχρονίζει τη φυσική κατάσταση του πλοίου με την ομόλογη ψηφιακή της. Η διαδικασία συντονισμού ξεκινάει με την αυστηρή αντιστοίχιση των φυσικών παραμέτρων του Dolphin 1 σε ένα μαθηματικό μοντέλο, και περιλαμβάνει τον ακριβή προσδιορισμό της κινηματικής του πλοίου μετερχόμενο έναν συνδυασμό συστημάτων συντεταγμένων. Πιο συγκεκριμένα, το Γεωδαιτικό Σύστημα Αναφοράς χρησιμοποιείται για τον καθορισμό της θέσης μέσω του πλάτους, του μήκους και της διαδρομής που ακολουθεί το πλοίο, ενώ το Σύστημα Συντεταγμένων είναι μονίμως προσαρτημένο στο πλοίο και χρησιμοποιείται για την περιγραφή των έξι βαθμών ελευθερίας (εγκάρσια μετατόπιση, διαμήκης μετατόπιση, στροφή, ναύλωση, προνευστασμός και διατοιχισμός) του σκάφους. Οι εξισώσεις που χρησιμοποιούνται κατά την ψηφιοποίηση του πλοίου περιλαμβάνουν μεταβλητές όπως η μάζα και η αδράνεια του πλοίου, η επιπρόσθετη μάζα και ορμή τη στιγμή της κίνησης εξαιτίας υδροδυναμικών φαινομένων, οι δυνάμεις που ασκούνται στους προωθητήρες και το κύτος, τα περιβαλλοντικά φορτία από τα κύματα και τον άνεμο και άλλα. Εκτός από ενδελεχείς δοκιμές υπό όλες τις πιθανές συνθήκες, εφαρμόστηκε επίσης μια διαδικασία διόρθωσης τριών σταδίων που περιλάμβανε αμφότερες τις offline ρυθμίσεις και τις συνεχείς online αναπροσαρμογές, εξασφαλίζοντας την παράλληλη σύνδεση μεταξύ αλλαγών του πλοίου και αναβάθμισης του ψηφιακού πρωτοτύπου (Xia et al, 2024).

—--------\> ισως πρεπει να μπει φωτο

### **6.4.2 Προσομοίωση Hardware-in-the-Loop (HITL)**

Το Hardware-in-the-Loop (HITL) γεφυρώνει το χάσμα μεταξύ φυσικών μονάδων ελέγχου όπως είναι οι αυτόματοι πιλότοι και οι PLCs, και προσομοιωτών πραγματικού χρόνου που μιμούνται το πλοίο και το σύστημα αισθητήρων του.

#### **6.4.2.1 Το SeaLeon Αυτόνομο Ιστιοφόρο**

Η έρευνα που πραγματοποιήθηκε πάνω στο αυτόνομο ιστιοφόρο SeaLeon υπογραμμίζει την χρησιμότητα του HIL κατά τη διάγνωση σύνθετων επειγουσών συμπεριφορών. Κατά την διάρκεια δοκιμών του SeaLeon στη θάλασσα, εκείνο εμφάνισε ακραίες αποκλίσεις από τη φυσιολογική του πορεία που ήταν αδύνατο να αποδοθούν σε απλές μηχανικές αποτυχίες. Ως αποτέλεσμα, οι ερευνητές έχτισαν ένα HIL testbed η αρχιτεκτονική του οποίου στηρίζεται σε τρία μέρη.
Το υπό έλεγχο εξάρτημα ήταν ο SAMD20-J μικροελεγκτής στον οποίο τρέχει το λογισμικό πλοήγσηης του αυτόματου πιλότου του πλοίου, και για την προσομοίωση έγινε χρήση ενός Simulink μοντέλου της δυναμικής του πλοίου και του θαλάσσιου περιβάλλοντος (άνεμος, κύματα, ρεύματα). Ο προσομοιωτής εισήγαγε εικονικά δεδομένα αισθητήρων στις φυσικές θύρες του μικροελεγκτή, ο οποίος παρήγαγε προτάσεις τύπου GPS και και σήματα πυξίδας, τα οποία ήταν πανομοιότυπα με την έξοδο των πραγματικών αισθητήρων.
Με αυτόν τον τρόπο, στο ιστιοφόρο επιβλήθηκαν οι περιβαλλοντικές συνθήκες του αποτυχημένου ταξιδιού και η ομάδα ερευνητών ανακάλυψε πως υπεύθυνο δεν ήταν το υλικό, αλλά ένα ελάττωμα στη λογική του χειρισμού ελέγχου σε συγκεκριμένες αλληλεπιδράσεις κυμάτων και ρευμάτων. Η HIL πλατφόρμα επέτρεψε την διόρθωση του κώδικα στο εργαστήριο, και πλέον χρησιμοποιείται για έλεγχο σε σενάρια που είναι ανέφικτο ή επικίνδυνο να δοκιμαστούν στην πραγματικότητα (Akiyama et al, 2023).

—--------\> ισως πρεπει να μπει φωτο

#### **6.4.2.2 Σύστημα Διαχείρισης Ισχύος**

Στα πλοία μεταφορών, το Σύστημα Διαχείρισης Ισχύος εποπτεύει ολόκληρο το ηλεκτρικό δίκτυο και οι βασικές του λειτουργίες είναι η κατανομή του φόρτου στις γεννήτριες, η διαχείριση των γεννητριών ανάλογα με τις ενεργειακές απαιτήσεις, η αποφυγή blackout κατά την ξαφνική υπερφόρτωση και η διαχείριση των μεγάλων κινητήρων.
Ένα σύστημα διαχείρισης ισχύος, απαρτίζεται από τρία δομικά χαρακτηριστικά. Το υλικό, που περιλαμβάνει έναν κύριο πίνακα διανομής, μια κονσόλα ελέγχου προσομοίωσης και πραγματικούς ελεγκτές διαχείρισης ισχύος, το εικονικό μοντέλο στο οποίο περιέχονται ψηφιακά δίδυμα πραγματικού χρόνου των στροβιλογεννητριών, των ηλεκτρογεννητριών ντίζελ, και την επικοινωνία μέσω OPC τεχνολογίας που συνδέει τον φυσικό πίνακα διανομής με τον εικονικό προσομοιωτή του δικτύου ισχύος.
Έτσι, το HIL σύστημα διαχείρισης ισχύος διασφαλίζει πως το φόρτο είναι πάντα ισοκατανεμημένο στις γεννήτριες, προλαμβάνει την απώλεια ολικής ισχύος καθώς εκπαιδεύεται από τις προσομοιώσεις απρόσμενης αύξησης στις ενεργειακές απαιτήσεις, και αποφεύγει τις βλάβες διοχετεύοντας σφάλματα στους αισθητήρες και τους διακόπτες ισχύος ώστε να ελέγχει την ορθότητα των εφεδρικών συστημάτων (Lee, 2024).

### **6.4.3 Διαλειτουργικότητα Προσομοιώσεων**

Η σύνθετη ψηφιακή απεικόνιση του πλοίου συχνά κατακερματίζεται σε διάφορες τεχνολογίες. Το μοντέλο μηχανής του πλοίου μπορεί να προσομοιώνεται με Simulink, ενώ για την προσομοίωση του κύτους να χρησιμοποιείται SINTEF της Python, και Kongsberg για το μοντέλο των προωθητήρων. Συνεπώς, απαραίτητη προϋπόθεση ώστε να είναι λειτουργική η προσομοίωση ολόκληρου του πλοίου είναι η διαλειτουργικότητα μεταξύ όλων των επιμέρους μοντέλων προσομοίωσης.

#### **6.4.3.1 Ανοιχτές Πλατφόρμες Προσομοίωσης (OSP)**

Η τεχνολογία OSP χρησιμοποιείται στην ναυτιλιακή βιομηχανία για την τυποποίηση της συν-προσομοίωσης. Η λειτουργία της εξαρτάται από μία κεντρική διεπαφή που είναι χωρισμένη σε πολλές στα συστήματα που είναι επιθυμητό να προσομοιωθούν ταυτόχρονα, και η κάθε τοπική διεπαφή επιτρέπει την εξαγωγή της κατάστασης του εκάστοτε μοντέλου ως μια μονάδα διεπαφής. Με την χρήση της τεχνολογίας OSP, σε ένα ναυπηγείο δύναται να συναρμολογηθεί ένα “εικονικό πλοίο” με την ένωση ξεχωριστών μονάδων διεπαφής από διαφορετικούς προμηθευτές. Το λογισμικό OSP διαχειρίζεται τον συγχρονισμό και την ανταλλαγή δεδομένων μεταξύ των μοντέλων αυτών, και επιτρέπει τη συνεκτική και ολοκληρωμένη προσομοίωση ενός συστήματος δίχως να απαιτεί από τους προμηθευτές να κοινοποιήσουν τον πηγαίο κώδικα τους (DNV, 2020).

#### **6.4.3.2 Αρχιτεκτονική Υψηλού Επιπέδου**

Η αρχιτεκτονική υψηλού επιπέδου αρμόζει σε ευρύτερες, κατανεμημένες προσομοιώσεις όπως είναι η μοντελοποίηση ενός στόλου ή η αλληλεπίδραση μεταξύ αυτόνομου πλοίου και λιμανιού. Έτσι, στον τομέα της ναυτιλίας η αρχιτεκτονική υψηλού επιπέδου επιτρέπει την ύπαρξη ομοσπονδιακών προσομοιώσεων στις οποίες ο προσομοιωτής του λιμανιού (π.χ που τρέχει σε έναν εξυπηρετητή στο Ρότερνταμ), δύναται να αλληλεπιδρά με τον προσομοιωτή του πλοίου (π.χ που τρέχει σε έναν εξυπηρετητή στο Όσλο) σε πραγματικό χρόνο (Pear, 2025).

## **6.5 Μοντελοποίηση System of Systems (SoS)**

Η εμβέλεια ενός Ψηφιακού Διδύμου δεν παραμένει στατική σε ένα μόνο πλοίο, αλλά επεκτείνεται σε ολόκληρα ναυτιλιακά οικοσυστήματα. Ένα Σύστημα Συστημάτων (SoS), ορίζεται ως η συλλογή ξεχωριστών, απομονωμένων και με διαφορετικό εργασιακό σκοπό συστημάτων που συνδυάζουν τους πόρους τους και τις ικανότητές τους ώστε να δημιουργήσουν ένα νέο, πιο σύνθετο σύστημα το οποίο θα προσφέρει αυξημένη λειτουργικότητα και απόδοση συγκριτικά με την απλή παράθεση των ικανοτήτων των ξεχωριστών συστημάτων. Στον τομέα της ναυτιλίας, ένα SoS βασιλεύει στις αλληλεπιδράσεις μεταξύ πλοίων, λιμανιών, λογιστικών αλυσίδων και υποδομών θαλάσσιου ελέγχου (Yang et al, 2010).

### **6.5.1 Το Ναυτιλιακό Οικοσύστημα ως SoS**

Η βιομηχανία της Ναυτιλίας αποτελεί το τέλειο αρχέτυπο SoS: συνίσταται από ανεξάρτητα μεταξύ τους συστήματα (πλοία, λιμάνια) που λειτουργούν και διοικούνται με αυτάρκεια, τα οποία ωστόσο πρέπει να συνυφαίνονται ώστε να επιτεύξουν τον κοινό τους στόχο της απρόσκοπτης και κυρίαρχης θαλάσσιας εμπορικής δραστηριότητας. Ως απόρροια, το Ψηφιακό Δίδυμο από μοντέλου επιπέδου ενός συστήματος μετατρέπεται σε ένα “Δίκτυο Ψηφιακών Διδύμων” (Qin et al, 2024).

Συνεπώς, η βελτιστοποίηση ενός τέτοιου SoS εξαρτάται από την ποιότητα της σύνδεσης μεταξύ Έξυπνου Πλοίου και Έξυπνου Λιμανιού. Αυτό καθώς έχει εμπεριστατωθεί πως η βελτιστοποίηση ξεχωριστών κόμβων του δικτύου (π.χ η μετατροπή ενός πλοίου σε 5% πιο αποδοτικό κατά την κατανάλωση καυσίμων) δεν είναι αποδοτική αν δεν έχουν πρωτίστως αντιμετωπιστεί οι ανεπάρκειες σε επίπεδο συστήματος (π.χ η πολυήμερη αναμονή ενός πλοίου για ελλιμενισμό). Μέσω της ενσωμάτωσης της τεχνολογίας των Ψηφιακών Διδύμων υλοποιείται τελικά η “Έξυπνη Διαχείριση Ναυτιλιακών Μεταφορών”, κατά την οποία συγχρονίζεται η εξομάλυνση των λογιστικών ελαττωμάτων μέσω της ανταλλαγής δεδομένων σε πραγματικό χρόνο (Zhou et al, 2024).

### **6.5.2 Το Ψηφιακό Δίδυμο του Ωκεανού**

Η μείζονα έκφανση της SoS μοντελοποίησης είναι αυτή του Ψηφιακού Διδύμου του Ωκεανού. Χρηματοδοτούμενο από την Ευρωπαϊκή ένωση, το Iliad project αποτελεί μια εμβληματική πρωτοβουλία με σκοπό την δημιουργία μιας απόλυτα πιστής και διαλειτουργικής ψηφιακής αντιγραφής ολόκληρου του ωκεανού (Iliad Project, n.d).

Η αρχιτεκτονική του Iliad project πρόκειται για μια ομοσπονδία μοντέλων και ροών δεδομένων που διέπονται από μια ειδική ακολουθία μετάδοσης. Πρώτα, λαμβάνει χώρα η απόκτηση των δεδομένων από όλες τις δυνατές πηγές όπως από δορυφόρους που παρατηρούν τη συμπεριφορά στη Γη, από (υπο)θαλάσσιους αισθητήρες, και από την επιστήμη των πολιτών. Στη συνέχεια, τα συλλεχθέντα ετερογενή δεδομένα εναρμονίζονται σε μια ομογενή ψηφιακή μορφή, και έπειτα με την χρήση Τεχνητής Νοημοσύνης και άλλων γνωστικών μοντέλων που προβλέπουν την κατάσταση του ωκεανού (ρεύματα, κύματα κ.α), τελικά οι τελικοί χρήστες παρέχονται σε διεπαφές στις οποίες τρέχουν επίμαχα σενάρια.
Αυτό το Ψηφιακό Δίδυμο του Ωκεανού αναλαμβάνει τον ρόλο του κεντρικού σημείου αναφοράς για τα υπόλοιπα Ψηφιακά Δίδυμα στην Ναυτιλία. Το Ψηφιακό Δίδυμο ενός πλοίου δύναται να αιτηθεί από το Iliad SoS Ψηφιακό Δίδυμο τη λήψη υπερ-τοπικών μετεωρολογικών προβλέψεων ώστε να βελτιστοποιήσει την διαδρομή του, ενώ το Ψηφιακό Δίδυμο μιας φάρμας υδατοκαλλιέργειας μπορεί να το χρησιμοποιήσει ώστε να προβλέψει την διασπορά των ρύπων. Η καινοτομία και η καθολικότητα του Iliad project έχει οδηγήσει στην ανάπτυξη νέων προτύπων όπως το IEEE P3501 “Προτεινόμενη Πρακτική για την Ανάπτυξη Ψηφιακών Διδύμων της Γης”, το οποίο διασφαλίζει πως τα τεράστια αυτά περιβαλλοντικά μοντέλα δύνανται να συλλειτουργήσουν με τα βιομηχανικά δίδυμα (Iliad Project, 2024).

### **6.5.4 Συνεργασία Λιμανιού-Πλοίου: Αφίξεις Πάνω στην Ώρα**

Μια κριτική σύγχυση που προκαλείται στην παρούσα κατάσταση του ναυτιλιακού SoS είναι το φαινόμενο “Rush to Wait”, κατά το οποίο τα πλοία οδεύουν πρόσω ολοταχώς με προορισμό το λιμάνι, μόνο για να βρουν τον ελλιμενισμό αδύνατο και να αναγκαστούν να αγκυροβολήσουν για πολλές μέρες. Εμφανώς, η πολυήμερη αυτή αναμονή συνεπάγεται την αναίτια κατανάλωση καυσίμων, όπως και την αύξηση εκπομπών και ρύπων που διαφορετικά θα είχαν αποφευχθεί.

Η λύση που προσφέρουν τα SoS Ψηφιακά Δίδυμα στο παραπάνω πρόβλημα, είναι οι Αφίξεις Πάνω στην Ώρα, ή αλλιώς Just-In-Time (JIT). Σε ένα σενάριο JIT άφιξης, το Ψηφιακό Δίδυμο του λιμανιού που διαχειρίζεται το πρόγραμμα ελλιμενισμών, την διαθεσιμότητα των γερανών και την πλοήγηση, επικοινωνεί με το Ψηφιακό Δίδυμο του πλοίου που είναι υπεύθυνο για την διαχείριση της ταχύτητας, την κατανάλωση καυσίμων και τον αναμενόμενο χρόνο άφιξης (38). Κατόπιν της εγκαθίδρυσης επικοινωνίας, το λιμάνι δύναται να αιτηθεί από το πλοίο μια συγκεκριμένη ώρα άφιξης, και τότε το δίδυμο του πλοίου ανάλογα υπολογίζει τη βέλτιστη ταχύτητα που απαιτείται για την άφιξή του στο λιμάνι τη ζητούμενη ώρα, ώστε να ελαχιστοποιηθεί η κατανάλωση καυσίμων (GIA, 2020).

Πρωτοπόρος στο πεδίο είναι το λιμάνι του Ρότερνταμ, του οποίου το Ψηφιακό Δίδυμο έχει αναπτυχθεί από την IBM Watson IoT και την Cisco Kinetic. Στην πλατφόρμα του διδύμου εκτελείται η προετοιμασία για την άφιξη των αυτόνομων πλοίων στο Container 42, και απαιτείται η διαπραγμάτευση μεταξύ μηχανών για την διεκδίκηση θέσεων ελλιμενισμού χωρίς την ανθρώπινη συμβολή (Keegan, 2019).

### **6.5.5 Άμεση Αντιμετώπιση Επειγόντων μέσω Πρακτόρων Προσομοίωσης**

Όταν χιλιάδες αυτόνομοι πράκτορες, όπως πλοία, φορτηγά και γερανοί, αλληλεπιδρούν εντός ενός περιορισμένου περιβάλλοντος όπως αυτό του λιμανιού, είναι πιθανό να προκύψουν πολύπλοκες και απρόβλεπτες καταστάσεις που συνιστούν την Επείγουσα Συμπεριφορά. Η πρόβλεψη αυτών των συμπεριφορών είναι ζωτικής σημασίας για την ασφάλεια και την αποδοτικότητα, και για την προσομοίωση αυτών των SoS δυναμικών χρησιμοποιείται η μοντελοποίηση με συστήματα πρακτόρων. Σε μια προσομοίωση με συστήματα πρακτόρων, η κάθε οντότητα μοντελοποιείται έκαστη ως ένας ανεξάρτητος πράκτορας με δική του λογική, αισθητήρες και στόχους.

Το φάσμα των εφαρμογών των προσομοιώσεων με συστήματα πρακτόρων είναι ευρύ. Ως πρώτη τους εφαρμογή, αντιμετωπίζουν την κυκλοφοριακή συμφόρηση μέσω της μοντελοποίησης της ναυτιλιακής κίνησης, όπως έχει ήδη εφαρμοστεί στα Στενά της Μαλάκα και στο λιμάνι του Βανκούβερ. Με την προσομοίωση των ξεχωριστών αποφάσεων χιλιάδων καπετάνιων, το μοντέλο δύναται να προβλέψει τον αιφνίδιο σχηματισμό κυκλοφοριακής συμφόρησης ή συναφών επικίνδυνων πυκνών συστάδων (Delcea et al, 2023).

Ως δεύτερη εφαρμογή τους, χρησιμοποιούνται για τον προσδιορισμό των τρόπων με τους οποίος αστόχησαν τα “σπάνια συμβάντα” σε σύνθετα κοινωνικο-τεχνικά συστήματα. Για παράδειγμα, παρέχουν μια απάντηση σε δύσκολα ερωτήματα, όπως: δύναται ένας νέος αλγόριθμος αποφυγής συγκρούσεων στα αυτόνομα πλοία να προκαλέσει ακούσια κυκλοφοριακή συμφόρηση όταν κληθεί να αλληλεπιδράσει με επανδρωμένα πλοία; Οι προσομοιώσεις με συστήματα πρακτόρων επιτρέπουν στα σενάρια αυτά να επαναληφθούν όσες φορές χρειάζεται ώστε να ποσοτικοποιηθεί το εκάστοτε ρίσκο .
Η τρίτη τους εφαρμογή αφορά τον έλεγχο επείγουσων συμπεριφορών, και ο απώτερος σκοπός του έναντι της απλής παρατήρησης της επείγουσας συμπεριφοράς, είναι η καθοδήγησή της. Με αλλαγές ελάσσονας σημασίας στους κανόνες του λιμανιού (π.χ αλλαγή της λογικής προτεραιότητας για πρόσβαση στο κανάλι), οι χειριστές του συστήματος αξιοποιούν το Ψηφιακό Δίδυμο του συστήματος πρακτόρων ώστε να στρίψουν το πηδάλιό του προς την ιδέα του μηχανικού σχεδιασμού που είναι δημοφιλές στη Θεωρία Παιγνίων, ώστε αυτό να εξασκήσει την αυτοοργανωμένη αποδοτικότητα και συνολική αυτάρκειά του (Yang et al, 2010).

## **Βιβλιογραφία**

Madusanka, N. S., Fan, Y., Yang, S., & Xiang, X. (2023). Digital Twin in the Maritime Domain: A Review and Emerging Trends. Journal of Marine Science and Engineering, 11(5), 1021\. [https://doi.org/10.3390/jmse11051021](https://doi.org/10.3390/jmse11051021)

Menges, D., & Rasheed, A. (2024). Digital Twin for Autonomous Surface Vessels: Enabler for Safe Maritime Navigation (Version 1). arXiv. [https://doi.org/10.48550/ARXIV.2411.03465](https://doi.org/10.48550/ARXIV.2411.03465)

Karakostas, B., & Katsoulakos, T. (Eds.). (2024). State-of-the-Art Digital Twin Applications for Shipping Sector Decarbonization. In Advances in Logistics, Operations, and Management Science. IGI Global. [https://doi.org/10.4018/978-1-6684-9848-4](https://doi.org/10.4018/978-1-6684-9848-4)

Manandhar, B., Dunkel Vance, K., Rawat, D. B., & Yilmaz, N. (2025). Leveraging Digital Twin Technology for Sustainable and Efficient Public Transportation. Applied Sciences, 15(6), 2942\. [https://doi.org/10.3390/app15062942](https://doi.org/10.3390/app15062942)

Wu, Q., Mao, Y., Chen, J., & Wang, C. (2021). Application Research of Digital Twin-Driven Ship Intelligent Manufacturing System: Pipe Machining Production Line. Journal of Marine Science and Engineering, 9(3), 338\. [https://doi.org/10.3390/jmse9030338](https://doi.org/10.3390/jmse9030338)

Assani, N., Matić, P., & Katalinić, M. (2022). Ship’s Digital Twin—A Review of Modelling Challenges and Applications. Applied Sciences, 12(12), 6039\. [https://doi.org/10.3390/app12126039](https://doi.org/10.3390/app12126039)

Sun, X., Cai, M., & Ding, J. (2023). A GPU-accelerated method for 3D nonlinear Kelvin ship wake patterns simulation. Applied Sciences, 13(22), 12148\. [https://doi.org/10.3390/app132212148](https://doi.org/10.3390/app132212148)

Wang, H., et al. (2019). Data-driven ship digital twin for estimating the speed loss caused by the marine fouling. Ocean Engineering. [https://www.sciencedirect.com/science/article/abs/pii/S0029801819302616](https://www.sciencedirect.com/science/article/abs/pii/S0029801819302616)

Kujala, P., et al. (2022). A ship digital twin for safe and sustainable ship operations. [https://research.aalto.fi/files/143956445/A-Ship-Digital-Twin-for-Safe-and-Sustainable-Ship-Operations.pdf](https://research.aalto.fi/files/143956445/A-Ship-Digital-Twin-for-Safe-and-Sustainable-Ship-Operations.pdf)

Chen, S. (2025). Towards prescriptive maintenance using digital twins and artificial intelligence \[Licentiate thesis, Chalmers University of Technology\]. Chalmers Research. [https://research.chalmers.se/publication/547701/file/547701_Fulltext.pdf](https://research.chalmers.se/publication/547701/file/547701_Fulltext.pdf)

Kalafatelis, A. S., Nomikos, N., Giannopoulos, A., & Trakadas, P. (2024). A Survey on Predictive Maintenance in the Maritime Industry Using Machine and Federated Learning. Institute of Electrical and Electronics Engineers (IEEE). [https://doi.org/10.36227/techrxiv.173473250.04784922/v1](https://doi.org/10.36227/techrxiv.173473250.04784922/v1)

Wireless Logic. (2024, June 19). Embracing IoT and digital twins in the maritime industry. [https://wirelesslogic.com/blog/embracing-iot-in-the-maritime-industry](https://wirelesslogic.com/blog/embracing-iot-in-the-maritime-industry)

Kalafatelis, A. S., Nomikos, N., Giannopoulos, A., Alexandridis, G., Karditsa, A., & Trakadas, P. (2025). Towards Predictive Maintenance in the Maritime Industry: A Component-Based Overview. Journal of Marine Science and Engineering, 13(3), 425\. [https://doi.org/10.3390/jmse13030425](https://doi.org/10.3390/jmse13030425)

Xia, G., Zhou, Z., Han, F., Peng, X., Zhao, W., Wu, Y., & Lin, Q. (2024). Real-time digital twin of autonomous ships based on virtual-physical mapping model. Physics of Fluids, 36(8). [https://doi.org/10.1063/5.0222332](https://doi.org/10.1063/5.0222332)

Akiyama, T., Roncin, K., & Bousquet, J.-F. (2023). A Hardware-in-the-Loop Simulator to Optimize Autonomous Sailboat Performance in Real Ocean Conditions. Journal of Marine Science and Engineering, 11(6), 1104\. [https://doi.org/10.3390/jmse11061104](https://doi.org/10.3390/jmse11061104)

Lee, K. (2024). Development of Hardware-in-the-Loop Simulation Test Bed to Verify and Validate Power Management System for LNG Carriers. Journal of Marine Science and Engineering, 12(7), 1236\. [https://doi.org/10.3390/jmse12071236](https://doi.org/10.3390/jmse12071236)

DNV. (2020, February 9). Open Simulation Platform – the next generation of digital twins. [https://www.dnv.com/expert-story/maritime-impact/Open-Simulation-Platform-the-next-generation-of-digital-twins/](https://www.dnv.com/expert-story/maritime-impact/Open-Simulation-Platform-the-next-generation-of-digital-twins/)

Pear, C. (2025, February 24). Top 5 interoperability standards for digital twins. Anvil Labs. [https://anvil.so/post/top-5-interoperability-standards-for-digital-twins](https://anvil.so/post/top-5-interoperability-standards-for-digital-twins)

Yang, K., Chen, Y., Lu, Y., & Zhao, Q. (2010). The study of guided emergent behavior in system of systems requirement analysis. 2010 5th International Conference on System of Systems Engineering, 1-5 [10.1109/SYSOSE.2010.5544033](https://doi.org/10.1109/SYSOSE.2010.5544033)

Qin, B., Pan, H., Dai, Y., Si, X., Huang, X., Yuen, C., & Zhang, Y. (2024). Machine and Deep Learning for Digital Twin Networks: A Survey. IEEE Internet of Things Journal, 11(21), 34694–34716. [https://doi.org/10.1109/jiot.2024.3416733](https://doi.org/10.1109/jiot.2024.3416733)

Zhou, F., Yu, K., Xie, W., Lyu, J., Zheng, Z., & Zhou, S. (2024). Digital twin-enabled smart maritime logistics management in the context of Industry 5.0. IEEE Access, 12, 10920–10931. [https://doi.org/10.1109/ACCESS.2024.3354838](https://doi.org/10.1109/ACCESS.2024.3354838)

Iliad Project. (n.d.). Digital twins of the ocean. Retrieved December 9, 2025, from [https://ocean-twin.eu/](https://ocean-twin.eu/)

Iliad Project. (2024, December 3). First Iliad-inspired IEEE standards project for DTEs gets green light to go ahead. [https://ocean-twin.eu/news/first-iliad-inspired-ieee-standards-project-for-dtes-gets-green-light-to-go-ahead-](https://ocean-twin.eu/news/first-iliad-inspired-ieee-standards-project-for-dtes-gets-green-light-to-go-ahead-)

GEF-UNDP-IMO GloMEEP Project & Global Industry Alliance to Support Low Carbon Shipping. (2020). Just in time arrival guide: Barriers and potential solutions. International Maritime Organization. [https://greenvoyage2050.imo.org/wp-content/uploads/2021/01/GIA-just-in-time-hires.pdf](https://greenvoyage2050.imo.org/wp-content/uploads/2021/01/GIA-just-in-time-hires.pdf)

Keegan, M. J. (2019, Winter). Driving digital transformation: A perspective from Erwin Rademaker, Program Manager, Port of Rotterdam Authority. The Business of Government, 68–72. [https://businessofgovernment.org/sites/default/files/Driving%20Digital%20Transformation.pdf](https://businessofgovernment.org/sites/default/files/Driving%20Digital%20Transformation.pdf)

Delcea, C., & Chirita, N. (2023). Exploring the Applications of Agent-Based Modeling in Transportation. Applied Sciences, 13(17), 9815\. [https://doi.org/10.3390/app13179815](https://doi.org/10.3390/app13179815)

